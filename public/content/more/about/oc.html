<div>
<h1>En çò que tanh a</h1>

<section class="section-centered"><div class="panel">
    <p>Apassionadi recreatius dera montanha deth Tiròl, Sud-Tiròl e Trentin
descorbissen de mès en mès rotes per la nomentada Euregion.
Entà garantir era seguretat maximau, es servicis de prediccion de lauegi des
tres estats / províncies Tiròl, Sud-Tiròl e Trentin an junhut fòrces
entà publicar ua prediccion de lauegi conjunta, multilingüe e transfronterera entara
sason d’iuèrn 2018-2019. Ath delà, tanben i aurà mapes de nhèu
e nautada de nhèu recènta, temperatura der aire e vent.</p>

    <h2>Era idèa: un projècte comun</h2>
    <p>Ja hè temps que i a era idèa de portar es servicis d’alèrte de lauegi dera nomentada Euregion mès apròp. Dempús de Gèr de 2017 eth projècte Interreg, ALBINA Euregio-Avalanche Bulletin en projècte Interreg Italia-Àustria, s'aprovèc e comencec eth trabalh en aguest projècte. <br> Er objectiu principau deth projècte ei era realizacion d'ua prediccion conjunta de lauegi multilingüe dessenhada entà informar jornalièraments as ciutadans dera situacion de lauegi a tot eth territòri dera Euregion. Entà artenhé'c, eth projècte preten normalizar eth trabalh des predictors de lauegi mejançant un flux de trabalh unificat basat en es estandards EAWS entara preparacion dera prediccion de lauegi mentre s’organize entrenament periòdic.
Es estructures de comunicacion desvolopades laguens deth projècte ac haràn promòir e facilitaran er escambi d’informacion entre expèrts des tres territòris, mercés a un sistèma de logiciau que mostrarà es donades des estacions meteorologiques, observacions, perfils de nhèu e activitat de lauegi de tota era region e permeterà era publicacion dera prediccion de lauegi comuna.<br> Er escambi d’informacion se produsirà a trauès
d'interfícies e formats normalizadi que facilitaràn futures estendudes
e connexions. Era prevision de lauegi dera Euregion se presentarà en lòc
web d’ua manèra intuïtiva e uniforme mercés a un mapa optimitzat e
descripcions basades en blòcs de tèxte predefinits. Interfícies normalizades damb
es mejans de comunicacion e es hilats sociaus facilitaràn era emission dera prediccion.
Totes es donades seràn d’accès liure, en tot sostier era iniciatiua d'Open Data.
Aguesta prumèra prediccion de lauegi transfronterera ei un pas decisiu
entà deuant ena prevencion e gestion de risqui ath territòri d’Euregion.</p>

    <h2>Es sòcis deth projècte</h2>
    <p>Era region Euregio Tiròl, Sud-Tiròl e Trentin (EGCT) desvolopèc eth
projècte amassa damb es Servicis d'Alèrte de Lauegi dera Província deth
Tiròl, es províncies autonòmes de Bolzano-Sud-Tiròl e Trentin e era
Universitat de Viena e la presentèc ara autoritat administrativa de
Bolzano, eth 6 de junh de 2016, per finançament en marc deth programa INTERREG V-A Itàlia-Àustria. Eth projècte s'aprovèc ara reünion deth comitè de seguiment es dies 27-28 de seteme de 2016.</p>
  </div>
</section><section class="section-centered section-dangerscale"><div id="evtz" class="panel field border">
    <div class="grid">
      <div class="grid-item small-3"><img src="/content_files/euregio.png" title="Region europèa Tiròl Sud-Tiròl Trentin" alt="Region europèa Tiròl Sud-Tiròl Trentin"></div>

      <div class="grid-item small-9">
        <div class="panel-header">
          <p>Sòci de projècte</p>
          <h2>Region europèa Tiròl Sud-Tiròl Trentin</h2>
        </div>
        <p>Era region europèa Tiròl-Sud-Tiròl-Trentin exprimís dirèctaments era cooperacion transfronterera entrellaçant es aspèctes mès diferenti
dera vida coma eth transpòrt, era agricultura, era educacion o era cultura des tres
païsi / províncies. Era idèa d’aprigondir era vida politica, economica e
culturau s'aplique ena practica e da lòc a nombrosi projèctes reüsidi.</p>
      </div>
    </div>
  </div>

  <div id="tirol" class="panel field border">
    <div class="grid">
      <div class="grid-item small-3"><img src="/content_files/land_tirol.png" title="Servici de prediccion de lauegi Tiròl" alt="Servici de prediccion de lauegi Tiròl"></div>

      <div class="grid-item small-9">
        <div class="panel-header">
          <p>Sòci de projècte</p>
          <h2>Servici de prediccion de lauegi Tiròl</h2>
        </div>
        <p>Eth Servici d'Alèrte de Lauegi deth Tiròl ei part deth Departament
d'Emparament Civiu e Contròl de Desastres e a estat en tot informar
ath public era situacion actuau de nhèu e lauegi enes Montanhes deth Tiròl
dempús de hè mès de 50 ans. Eth servici d’alèrte de lauegi
arrecuelh, avalore e interprete ua ampla informacion sus eth celh de nhèu
e temps. Tota era informacion e es interpretacions condusissen en definitiva
ath producte d'alèrte centrau deth Servici d'Alèrte de Lauegi, eth bulletin de
prediccion de lauegi.</p>
      </div>
    </div>
  </div>

  <div id="south-tyrol" class="panel field border">
    <div class="grid">
      <div class="grid-item small-3"><img src="/content_files/bozen.png" title="Servici de prediccion de lauegi Sud-Tiròl" alt="Servici de prediccion de lauegi Sud-Tiròl"></div>

      <div class="grid-item small-9">
        <div class="panel-header">
          <p>Sòci de projècte</p>
          <h2>Servici de prediccion de lauegi Sud-Tiròl</h2>
        </div>
        <p>The Avalanche Warning Service South Tyrol is located at the
          Office for Meteorology and Avalanche Forecasting South Tyrol. It provides all
          snow and mountain enthusiasts as well as local authorities and
          avalanche commissions with up-to-date data and forecasts of the
          avalanche danger. For this purpose, automatic and manual measurement
          data, snow profiles and observations are analyzed and evaluated.
          Combined with the weather forecasts of the Provincial Weather Service,
          a daily forecast of the avalanche danger is published in the winter
          season.</p>
      </div>
    </div>
  </div>

  <div id="trentino" class="panel field border">
    <div class="grid">
      <div class="grid-item small-3"><img src="/content_files/meteo_trentino.png" title="Servici de prediccion de lauegi Trentin" alt="Servici de prediccion de lauegi Trentin"></div>

      <div class="grid-item small-9">
        <div class="panel-header">
          <p>Sòci de projècte</p>
          <h2>Servici de prediccion de lauegi Trentin</h2>
        </div>
        <p>Eth servici d’alèrte d’e lauegi deth Trentin hè part der Emparament Civiu
e Burèu de Gestion de Desastres dera Província Autonòma de Trento.
Eth servici d’alèrte, mès coneishut coma Meteotrentino, publique informacion sus eth temps
e eth celh de nhèu entà toti es residents, toristes e es autoritats locaus de seguretat e es comissions de lauegi de Trento. Entà complir aguesta responsabilitat, mès sustot entà avalorar eth perilh de lauegi, eth servici d'alèrte a un ample hilat d'estacions meteorologiques automatiques, endrets de mesuraments de nhèu e observaires. Aguestes s’utilizen entà obtier diuèrses mesures e observacions entà avalorar eth celh de nhèu.</p>
      </div>
    </div>
  </div>

  <div id="univie" class="panel field border">
    <div class="grid">
      <div class="grid-item small-3"><img src="/content_files/uniwien.jpg" title="University of Vienna" alt="University of Vienna"></div>

      <div class="grid-item small-9">
        <div class="panel-header">
          <p>Sòci de projècte</p>
          <h2>Universitat de Viena</h2>
        </div>
        <p>Era Universitat de Viena ei ua des institucions educatives mès ancianes
en Euròpa e preten influïr ena societat damb era sua investigacion. En
camp dera investigacion, açò se hè en tot tractar es aspèctes sociauments considerables, en tot presentar es resultats dera investigacion a un public ample e
aumentar es activitats de transferéncia de coneishença e era cooperacion damb
era indústria.</p>
      </div>
    </div>
  </div>
</section>
</div>
