<div>
<h1>Flusso di lavoro per la determinazione del grado di pericolo</h1>

<section class="section-centered"><div class="panel">
    <p>Il flusso di lavoro descrive il percorso dalla valutazione dei problemi valanghivi alla definizione del grado di pericolo valanghe per una meteo-nivo zona. Tutti i problemi valanghivi rilevanti devono essere presi in considerazione e per ciascuno di essi si devono valutare la stabilità del manto nevoso, la frequenza e le dimensioni delle valanghe associate. Ciò che dovrà essere comunicato, per l’intera meteo-nivo zona, sarà il grado di pericolo più alto che ne risulta. </p>

    <p>Tabella 1: flusso di lavoro per determinare il grado di pericolo. </p>
    <div class="table-container">
      <table class="pure-table pure-table-striped full-width">
<thead><tr>
<th>Compito</th>
            <th>Attività</th>
            <th>Spiegazioni e note</th>
          </tr></thead>
<tbody>
<tr>
<td>1</td>
            <td>Valutare quali sono i problemi valanghivi presenti.</td>
            <td>Scegliere tra i problemi valanghivi definiti da EAWS</td>
          </tr>
<tr>
<td></td>
            <td>Se non ci sono problemi valanghivi, il grado di pericolo di valanghe è 1-debole.</td>
          </tr>
<tr>
<td>2</td>
            <td>Per ciascuno dei problemi valanghivi selezionati, valutare i luoghi pericolosi (micro zona, quota, esposizione) e il periodo della giornata in cui il problema valanghivo è presente.</td>
            <td></td>
          </tr>
<tr>
<td>3</td>
            <td>Valutare le classi di stabilità del manto nevoso per questi luoghi pericolosi.</td>
            <td>La stabilità del manto nevoso è legata alla domanda: "Cosa serve per innescare una valanga?". 

Spesso, i luoghi con la stabilità più bassa sono quelle decisivi. </td>
          </tr>
<tr>
<td>4</td>
            <td>Per ciascuna classe di stabilità individuata, valutare la frequenza.</td>
            <td>La frequenza è legata alla domanda "Quanto frequenti sono i punti in cui si può provocare una valanga a seguito dell’innesco specificato nel passo 3?".</td>
          </tr>
<tr>
<td>5</td>
            <td>Valutare le dimensioni della valanga.</td>
            <td>La dimensione delle valanghe è legata alla domanda: "Quanto grandi possono diventare le valanghe?". 

Spesso, la dimensione della valanga più grande che si considera probabile è decisiva.</td>
          </tr>
<tr>
<td></td>
            <td>Nel caso in cui la stabilità del manto nevoso, la frequenza e/o le dimensioni delle valanghe varino considerevolmente tra quote e/o esposizioni e/o durante il periodo di validità della previsione, ripetere i passi da 3 a 5 per identificare i luoghi e periodi di tempo caratterizzati dalla combinazione peggiore di questi tre fattori.</td>
            <td></td>
          </tr>
<tr>
<td>6</td>
            <td>Per ottenere il grado di pericolo associato alla combinazione prescelta di stabilità del manto nevoso, frequenza e dimensione della valanga selezionati nei passi 3-5, si faccia riferimento alla Matrice EAWS.</td>
            <td></td>
          </tr>
<tr>
<td></td>
            <td>Ripetere i passi da 2 a 6 per ciascuno dei problemi valanghivi presenti.</td>
            <td></td>
          </tr>
<tr>
<td></td>
            <td>Scegliere il livello di pericolo più alto ottenuto al passo 6.</td>
            <td></td>
          </tr>
</tbody>
</table>
</div>

    <table style="width: 100%; border: 0px solid #000; text-align: center"><tbody><tr>
<td><img style="width: 100%; max-width: 500px" title="Diagramma di flusso che mostra il flusso di lavoro per la valutazione del pericolo di valanghe descritto nella Tabella 1." alt="Diagramma di flusso che mostra il flusso di lavoro per la valutazione del pericolo di valanghe descritto nella Tabella 1." data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/WorkflowAssessingAvalancheDanger_EN.svg"></td>
        </tr></tbody></table>
<p class="small" style="text-align: center">Diagramma di flusso che mostra il flusso di lavoro per la valutazione del pericolo di valanghe descritto nella Tabella 1.</p>
  </div>
</section><section classname="section-centered section-context"><div classname="panel">
    <h2 classname="subheader">Formazione &amp; Prevenzione</h2>

    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del Pericolo</a></li>
      <li><a classname="secondary pure-button" href="/education/avalanche-problems" title="Avalanche Problems">Problemi Valanghivi</a></li>
      <li><a classname="secondary pure-button" href="/education/avalanche-sizes" title="Avalanche Sizes">Dimensione Valanghe</a></li>
      <li><a classname="secondary pure-button" href="/education/danger-patterns" title="Danger Patterns">Situazioni Tipo</a></li>
      <li><a classname="secondary pure-button" href="/education/spatio-temporal-scale" title="Spatio-temporal Scale">Struttura spazio-temporale </a></li>
      <li><a classname="secondary pure-button" href="/education/workflow" title="Workflow">Flusso di lavoro</a></li>
      <li><a classname="secondary pure-button" href="/education/snowpack-stability" title="Snowpack stability">Stabilità manto nevoso</a></li>
      <li><a classname="secondary pure-button" href="/education/frequency" title="Frequency">Distribuzione della frequenza della stabilità del manto nevoso</a></li>
      <li><a classname="secondary pure-button" href="/education/handbook" title="Handbook">Manuale</a></li>
    </ul>
</div>
</section>
</div>
