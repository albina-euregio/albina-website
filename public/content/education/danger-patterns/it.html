<div>
<h1>Situazioni Tipo</h1>&#13;
&#13;
<section class="section-padding"><header class="section-centered"><ul class="list-inline list-buttongroup-dense">
<li><a href="#dp1" title="Strato debole persistente basale" class="secondary pure-button" data-scroll>Strato debole persistente basale</a></li>&#13;
      <li><a href="#dp2" title="Valanga per scivolamento di neve" class="secondary pure-button" data-scroll>Neve da slittamento</a></li>&#13;
      <li><a href="#dp3" title="Pioggia" class="secondary pure-button" data-scroll>Pioggia su neve</a></li>&#13;
      <li><a href="#dp4" title="Freddo su caldo / caldo su freddo" class="secondary pure-button" data-scroll>Freddo su caldo / caldo su freddo</a></li>&#13;
      <li><a href="#dp5" title="Neve dopo un lungo periodo di freddo" class="secondary pure-button" data-scroll>Neve dopo un lungo periodo di freddo</a></li>&#13;
      <li><a href="#dp6" title="Neve fresca fredda, a debole coesione, e vento" class="secondary pure-button" data-scroll>Neve a debole coesione e vento</a></li>&#13;
      <li><a href="#dp7" title="Zone con poca neve entro zone con molta neve" class="secondary pure-button" data-scroll>Passaggio da poca a molta neve</a></li>&#13;
      <li><a href="#dp8" title="Brina di superficie sepolta" class="secondary pure-button" data-scroll>Brina di superficie sepolta</a></li>&#13;
      <li><a href="#dp9" title="Neve pallottolare coperta da neve fresca" class="secondary pure-button" data-scroll>Neve pallottolare sepolta</a></li>&#13;
      <li><a href="#dp10" title="Situazione primaverile" class="secondary pure-button" data-scroll>Situazione primaverile</a></li>&#13;
    </ul></header></section><section class="section-centered"><div class="panel">&#13;
    <p>I problemi valanghivi e le situazioni tipo hanno qualcosa in comune: 
indicano situazioni di pericolo che si ripetono e che spesso sono chiaramente identificabili. <br>La differenza sta nel livello di osser-
vazione: mentre i problemi valanghivi ci offrono una prima panoramica grossolana su possibili fonti di pericolo (ad. es. neve fresca), con le situazioni tipo si approfondisce la materia e si va alla ricerca delle cause del problema (ad es. problema causato da carico troppo elevato di neve fresca
su uno strato debole). Le situazioni tipo descrivono quindi processi e possibili scenari che portano ad un determinato problema valanghivo. <br>L’obiettivo è chiaro: grazie alle situazioni tipo e ai problemi valanghivi le situazioni pericolose vengono identificate con maggiore tempestività,
permettendo di adottare un comportamento adeguato e quindi evitare incidenti valanghivi.</p>&#13;
  </div>&#13;
</section><section class="section-centered"><div id="dp1" class="panel field border">&#13;
    <div class="panel-image"><img src="/content_files/gm1.webp" title="dp.1 deep persistent weak layer" alt="dp.1 deep persistent weak layer"></div>&#13;
&#13;
    <div class="panel-header">&#13;
      <h2>ST.1 strato debole persistente basale</h2>&#13;
    </div>&#13;
    <p>All’inizio dell’inverno, dopo la seconda rilevante nevicata, si osservano spesso valanghe di neve a lastroni, ad alta quota (&gt; 2000 m) e in alta montagna (&gt; 3000 m) su pendii ombreggiati e molto ripidi. Ciò è dovuto al fatto che in autunno, dopo le prime grandi nevicate, di solito si verifica una situazione meteorologica di alta pressione relativamente lunga e stabile o comunque un periodo privo di precipitazioni. Allora prevalgono le condizioni ideali per la trasformazione, almeno parziale, di questa neve in cristalli a debole coesione, che a loro volta possono formare uno strato debole persistente basale sul quale vanno a posarsi le successive nevicate. Nel corso del periodo iniziale dell’inverno possono essere interessate anche altre quote e esposizioni. Come regola vale che gli strati deboli persistenti basali formatisi ad inizio inverno hanno maggiori probabilità di essere portati a rottura dagli appassionati di sport invernali durante la prima fase dell’inverno - mentre durante inverni con poca neve possono rappresen-
tare un problema anche a stagione inoltrata. Questo vale generalmente anche per la primavera, quando gli strati deboli persistenti basali possono essere nuovamente indeboliti dall’apporto di acqua.</p>&#13;
    <p><a href="https://www.youtube.com/watch?v=rdYIWWzOWWY" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp2" class="panel field border">&#13;
    <div class="panel-image"><img src="/content_files/gm2.webp" title="dp.2 gliding snow" alt="dp.2 gliding snow"></div>&#13;
&#13;
    <div class="panel-header">&#13;
      <h2>ST.2 neve da slittamento</h2>&#13;
    </div>&#13;
&#13;
    <p>La neve che giace su superfici lisce e ripide solitamente slitta a valle. Questo slittamento fa sì che si creino delle crepe da slittamento “a bocca di balena”, cioè delle fratture nel manto nevoso ben visibili, profonde talvolta alcuni metri. Queste crepe da slittamento, contrariamente a una vecchia “dottrina” difficile da sradicare, rappresentano un fattore negativo per quanto riguarda la situazione valanghiva. Infatti, una tale fenditura indica la possibilità di una valanga di slittamento, anche se non dice niente sul se e quando la massa di neve si distaccherà veramente. Le valanghe di slittamento sono le valanghe per le quali il momento del distacco risulta più difficile da prevedere, dato che possono distaccarsi anche con condizioni nivologiche generalmente stabili, ad ogni momento del giorno e della notte, sia nelle giornate più fredde che in quelle più calde dell'inverno. Inoltre, gli slittamenti non si distaccano in seguito ad un sovraccarico.</p>&#13;
    <p><a href="https://www.youtube.com/watch?v=Pnb-sSwtccc" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp3" class="panel field border">&#13;
    <div class="panel-image"><img src="/content_files/gm3.webp" title="dp.3 rain on snow" alt="dp.3 rain on snow"></div>&#13;
&#13;
    <div class="panel-header">&#13;
      <h2>ST.3  pioggia su neve</h2>&#13;
    </div>&#13;
&#13;
    <p>La pioggia viene considerata un segnale d’allarme classico nella nivologia, perché da un lato apporta del peso supplementare al manto nevoso e dall’altro comporta una rapida perdita di resistenza interna. Le valanghe sono in sostanza inevitabili. La pioggia può cadere in qualsiasi momento dell’inverno. Il grande vantaggio: si tratta della situazione tipo più facilmente identificabile.</p>&#13;
    <p><a href="https://www.youtube.com/watch?v=Hegy61JcLsQ" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp4" class="panel field border">&#13;
    <div class="panel-image"><img src="/content_files/gm4.webp" title="dp.4 cold on warm / warm on cold" alt="dp.4 cold on warm / warm on cold"></div>&#13;
&#13;
    <div class="panel-header">&#13;
      <h2>ST.4 freddo su caldo / caldo su freddo</h2>&#13;
    </div>&#13;
&#13;
    <p>Per troppo tempo nella nivologia si è creduto alla teoria che una grande differenza di temperatura durante la nevicata (indipendentemente da freddo sul caldo o viceversa) avesse un impatto favorevole sulla situazione valanghiva. Ma ciò è valido solo a certe condizioni. Nella maggior parte dei casi, una tale differenza di temperatura ha effetti negativi, perché favorisce il metamorfismo costruttivo all’interno del manto nevoso. Di solito si crea così uno strato debole, tutto instabile. Si trova spesso anche nel terreno esposto a sud. Si tratta di un fenomeno insidioso, anche perché lo strato debole non è presente immediatamente dopo la nevicata, ma si forma solo nell’arco delle giornate successive.</p>&#13;
    <p><a href="https://www.youtube.com/watch?v=OQWqjRIqf3c" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp5" class="panel field border">&#13;
    <div class="panel-image"><img src="/content_files/gm5.webp" title="dp.5 snowfall after long period of cold" alt="dp.5 snowfall after long period of cold"></div>&#13;
&#13;
    <div class="panel-header">&#13;
      <h2>ST.5 neve dopo un lungo periodo di freddo</h2>&#13;
    </div>&#13;
&#13;
    <p>Un classico tra gli eventi valanghivi: dopo un lungo periodo freddo inizia a nevicare. Soffia anche un forte vento, che provvede al trasporto eolico della neve. Entro brevissimo si crea, per chi pratica sport invernali, una situazione valanghiva molto pericolosa. Questo vale anche se dopo un lungo periodo di freddo soffia “solo” un vento forte, senza che nevichi. Il problema sta nel fatto che nei pendii sottovento viene accumulata neve ventata che si deposita su un manto nevoso vecchio a debole coesione, spesso composto da brina di profondità. Neve ventata e neve vecchia sono molto mal legate tra di loro. Il manto nevoso è talmente instabile che basta un sovraccarico per portarlo a rottura.</p>&#13;
    <p><a href="https://www.youtube.com/watch?v=Eo7BJEVRMqc" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp6" class="panel field border">&#13;
    <div class="panel-image"><img src="/content_files/gm6.webp" title="dp.6 loose snow and wind" alt="dp.6 loose snow and wind"></div>&#13;
&#13;
    <div class="panel-header">&#13;
      <h2>ST.6 neve fresca fredda a debole coesione e vento</h2>&#13;
    </div>&#13;
&#13;
    <p>“Il vento è il costruttore delle valanghe”. Questo detto classico di Wilhelm Paulcke degli anni Trenta del secolo scorso è sempre valido. Il vento influenza la neve sia durante la precipitazione che quando si è già depositata, ed è uno dei fattori più importanti per la formazione di valanghe.
La neve asciutta a debole coesione è sempre oggetto di trasporto eolico, e gli accumuli comportano un aumento del pericolo valanghe! Più fredda è la neve trasportata dal vento, più facilmente reagisce al sovraccarico, perché aumenta la sua fragilità. È caratteristico per questa situazione tipo che lo strato debole sia perlopiù composto da neve fresca a debole coesione coperta da neve ventata. Significa che ha nevicato poco prima con temperature basse e senza vento e poi ha iniziato a soffiare il vento, oppure inizia a nevicare senza vento e il vento aumenta durante la nevicata. Si tratta di una situazione tipo, di solito, ben riconoscibile e di breve durata. Fanno un’eccezione solo le (rare) situazioni nelle quali viene trasportata dal vento la superficie di neve vecchia costituita da cristalli a debole coesione da metamorfismo costruttivo. Di norma comporta la formazione di lastroni di neve duri, fragili e per un lungo periodo facili da portare a rottura.</p>&#13;
    <p><a href="https://www.youtube.com/watch?v=CXnfPRZIIao" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp7" class="panel field border">&#13;
    <div class="panel-image"><img src="/content_files/gm7.webp" title="dp.7 shallow snow next to deep snow" alt="dp.7 shallow snow next to deep snow"></div>&#13;
&#13;
    <div class="panel-header">&#13;
      <h2>ST.7 passaggio da poca a molta neve</h2>&#13;
    </div>&#13;
&#13;
    <p>Le zone con poca neve di solito hanno una struttura del manto nevoso meno favorevole di quelle con molta neve. Questo fatto ha che fare con l’aumento dei processi di trasformazione all’interno del manto nevoso. Valanghe di neve a lastroni si distaccano più facilmente nelle zone con poca neve, anche perché gli strati deboli non sono sepolti troppo in profondità e reagiscono più facilmente ad un sovraccarico. Proprio per questo si osservano spesso distacchi di valanghe nelle zone di passaggio tra poca e molta neve. Questo spesso accade nelle vicinanze di bruschi cambiamenti di pendenza e anche sulle dorsali.</p>&#13;
    <p><a href="https://www.youtube.com/watch?v=FIZpZvthr84" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp8" class="panel field border">&#13;
    <div class="panel-image"><img src="/content_files/gm8.webp" title="dp.8 buried surface hoar" alt="dp.8 buried surface hoar"></div>&#13;
&#13;
    <div class="panel-header">&#13;
      <h2>ST.8 brina di superficie sepolta</h2>&#13;
    </div>&#13;
&#13;
    <p>La brina di superficie è uno dei tipi di neve più belli e non ha di per sé nessun potenziale di pericolo: solo quando viene sepolta da nuovi strati di neve consolidata diventa pericolosa e viene considerata giustamente uno degli strati deboli più critici nella nivometeorologia.</p>&#13;
    <p><a href="https://www.youtube.com/watch?v=AYEEA14IVOk" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp9" class="panel field border">&#13;
    <div class="panel-image"><img src="/content_files/gm9.webp" title="dp.9 buried graupel" alt="dp.9 buried graupel"></div>&#13;
&#13;
    <div class="panel-header">&#13;
      <h2>ST.9 neve pallottolare coperta da neve fresca</h2>&#13;
    </div>&#13;
&#13;
    <p>Nei corsi che teniamo sulle valanghe, gli strati deboli all’interno del manto nevoso vengono spesso paragonati a cuscinetti a sfere. Questa immagine è veramente perfetta solo per la neve pallottolare: si tratta di una forma sferica di precipitazione che si deposita preferibilmente in primavera durante i rovesci temporaleschi. È facile immaginarsi che la neve trasportata dal vento che la copre è solitamente mal legata con questo strato debole, così il rischio valanghe aumenta. La neve pallottolare è spesso distribuita solo in zone particolarmente circoscritte e anche gli esperti la riconoscono difficilmente senza analizzare il manto nevoso. Si tratta di una situazione generalmente insidiosa, ma fortunatamente di breve durata.</p>&#13;
    <p><a href="https://www.youtube.com/watch?v=X3vNbaO4lCA" target="_blank" rel="noopener noreferrer">Guarda il video su YouTube</a></p>&#13;
  </div>&#13;
&#13;
  <div id="dp10" class="panel field border">&#13;
    <div class="panel-image"><img src="/content_files/gm10.webp" title="dp.10 springtime situation" alt="dp.10 springtime situation"></div>&#13;
&#13;
    <div class="panel-header">&#13;
      <h2>ST.10 situazione primaverile</h2>&#13;
    </div>&#13;
&#13;
    <p>La primavera rappresenta una sfida particolare per chi pratica sport invernali, ma anche per il previsore valanghe e i membri delle commissioni valanghe. Raramente il “sicuro” e il “pericoloso” sono così vicini nel tempo, e raramente la gamma dei gradi di pericolo per una giornata è così ampia. Da un lato, con condizioni stabili di firn, il pericolo valanghe è veramente facile da valutare, ma dall’altro lato, in tutto l’inverno si distaccano raramente valanghe più grandi chenelle situazioni critiche primaverili.
Oltre alla struttura del manto nevoso, gioca un ruolo decisivo l'interazione, talvolta complessa, tra temperatura dell'aria, umidità, irraggiamento e vento. Per gli sportivi sono più che mai richieste, la disciplina del tempo e la flessibilità nella pianificazione delle escursioni.</p>&#13;
    <p><a href="https://www.youtube.com/watch?v=MqELgeDEFxY" target="_blank" rel="noopener noreferrer">Guarda il video su YouTube</a></p>&#13;
  </div>&#13;
</section><section classname="section-centered section-context"><div classname="panel">&#13;
    <h2 classname="subheader">Formazione &amp; Prevenzione</h2>&#13;
&#13;
    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del pericolo</a></li>&#13;
      <li><a classname="secondary pure-button" href="/education/avalanche-problems" title="Avalanche Problems">Problemi valanghivi</a></li>&#13;
      <li><a classname="secondary pure-button" href="/education/matrix" title="EAWS Matrix">Matrice EAWS</a></li>&#13;
      <li><a classname="secondary pure-button" href="/education/avalanche-sizes" title="Avalanche Sizes">Dimensioni valanghe</a></li>&#13;
      <li><a classname="secondary pure-button" href="/education/handbook" title="Handbook">Manuale</a></li>&#13;
    </ul>
</div>&#13;
</section>
</div>
