<div>
<h1>Impostazione della struttura spazio-temporale</h1>&#13;
&#13;
<section class="section-centered"><div class="panel">&#13;
    <p>Per arrivare a determinare il grado di pericolo a scala regionale si devono prendere in considerazione le seguenti scale spaziali.</p>&#13;
&#13;
    <h2>Dominio della previsione</h2>&#13;
    <p>Il dominio della previsione è l'intera area su cui un servizio valanghe emette previsioni valanghe di carattere pubblico. Per ciascun servizio o operatore tale dominio rimane generalmente statico (fisso). Nel caso dei servizi di previsione valanghe all'interno dell'Euregio, il dominio statico è rappresentato dai confini dell'Euregio, cioè l'area del Tirolo, dell'Alto Adige e del Trentino.</p>&#13;
&#13;
    <h2>Micro-zone</h2>&#13;
    <p>Le micro-zone sono le aree più piccole, geograficamente ben definite, utilizzate per la valutazione del pericolo valanghe. Anch’esse sono statiche. Inoltre permettono all'utilizzatore della previsione di individuare con precisione quale regione viene descritta. Possono essere delimitate da confini amministrativi (ad esempio tra paesi, stati federali, regioni o province); descrivere regioni omogenee dal punto di vista climatico, idrologico o meteorologico; o essere basate su divisioni orografiche, o una combinazione di tutti questi fattori <a href="https://nhess.copernicus.org/articles/18/2697/2018/">(Techel et al., 2018)</a>.</p>&#13;
&#13;
    <h2>Unità di riferimento</h2>&#13;
&#13;
    <p>Un'unità di riferimento è la più piccola entità spazio-temporale alla quale si può valutare un livello di pericolo valanghe. Un'unità di riferimento può essere definita in base a diverse quote e/o esposizioni all'interno di una micro-zone (Figura 1). Affinchè l'emissione di un grado di pericolo valanghe abbia senso, l'unità di riferimento deve comunque essere sufficientemente estesa da includere una varietà di terreni valanghivi. L'unità di riferimento deve essere definita e rimanere coerente all'interno di ciascun servizio valanghe (e idealmente anche tra servizi valanghe adiacenti)</p>&#13;
&#13;
    <h2>Meteo-nivo-zona</h2>&#13;
    <p>Una meteo-nivo zona è un'aggregazione di micro-zone, dove le condizioni valanghive sono considerate simili e sono valutate con lo stesso grado di pericolo, le stesse esposizioni critiche e quote, dove sono presenti il grado di pericolo e gli stessi problemi valanghivi e la stessa descrizione. Il modo in cui queste micro zone vengono aggregate può variare di giorno in giorno. Una meteo-nivo zona è più piccola o uguale all’intero dominio della previsione e più grande o uguale di una micro-zona.</p>&#13;
&#13;
    <h2>Risoluzione</h2>&#13;
&#13;
    <p>La risoluzione spazio-temporale utilizzata per valutare il pericolo valanghe dipende prevalentemente dalla disponibilità di dati rilevanti e affidabili con una densità spaziale e una frequenza temporale sufficienti. Pertanto tra vari servizi valanghe la risoluzione della valutazione del pericolo valanghe potrà subire delle variazioni. In genere, i seguenti elementi possono caratterizzare la risoluzione spazio-temporale utilizzata per determinare il grado di pericolo valanghe:</p>&#13;
&#13;
    <ul>
<li>la dimensione delle micro-zone all'interno di un dominio di previsione (Figura 1a), </li>&#13;
      <li>la risoluzione della quota e/o dell’esposizione (Figura 1b e c), e </li>&#13;
      <li>la suddivisione temporale dell’intero periodo di validità di una previsione (per esempio, al mattino/sera, Figura 1d).</li>&#13;
    </ul>
<p>La risoluzione di questi elementi definisce le unità spaziali e temporali minime alle quali un previsore può emettere un livello di pericolo valanghe, che noi chiamiamo unità di riferimento. I servizi di previsione valanghe dell'Euregio utilizzano la seguente serie di entità spaziali e temporali per valutare il pericolo di valanghe:</p>&#13;
&#13;
    <ul>
<li>Almeno una micro-zona</li>&#13;
      <li>Al massimo due fasce altitudinali</li>&#13;
      <li>Almeno 1/8 di tutte le esposizioni possibili, ma in generale 1/3</li>&#13;
      <li>Al massimo due fasi temporali (p.es. mattina / pomeriggio)</li>&#13;
    </ul>
<table style="width: 100%; border: 0px solid #000; text-align: center"><tbody><tr>
<td><img style="width: 100%" title="Figure 1: Elements typically chosen to determin the reference unit." alt="Figure 1: Elements typically chosen to determin the reference unit." data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/ReferenceUnitsResolution_EN.png"></td>&#13;
        </tr></tbody></table>
<p class="small" style="text-align: center">Figura 1: Elementi tipicamente scelti per determinare l'unità di riferimento.</p>&#13;
&#13;
    <p>Figura 1 indica come un'unità di riferimento può essere caratterizzata dalla combinazione delle più piccole sotto-divisioni per ciascun elemento: (a) la più piccola entità geografica (la micro-zona) all'interno di un dominio di previsione, (b) la risoluzione di quota e (c) di esposizione, e (d) una suddivisione temporale. Nella figura si riportano e si evidenziano alcuni esempi di sotto-divisioni. In questo caso, la dimensione di una singola micro-area definisce l'estensione spaziale, la risoluzione della quota è definita da incrementi di 200 m, ma è valutata al di sopra (e al di sotto) di una quota, l’esposizione è divisa in otto settori, mentre la suddivisione temporale permette una distinzione tra mattina e pomeriggio. La combinazione degli elementi evidenziati in blu andrebbe a formare l'unità di riferimento, la più piccola entità spazio-temporale alla quale il livello di pericolo valanghe può essere valutato.</p>&#13;
  </div>&#13;
</section><section classname="section-centered section-context"><div classname="panel">&#13;
    <h2 classname="subheader">Formazione &amp; Prevenzione</h2>&#13;
&#13;
    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del pericolo</a></li>&#13;
      <li><a classname="secondary pure-button" href="/education/avalanche-problems" title="Avalanche Problems">Problemi valanghivi</a></li>&#13;
      <li><a classname="secondary pure-button" href="/education/avalanche-sizes" title="Avalanche Sizes">Dimensioni valanghe</a></li>&#13;
      <li><a classname="secondary pure-button" href="/education/danger-patterns" title="Danger Patterns">Situazioni tipo</a></li>&#13;
      <li><a classname="secondary pure-button" href="/education/spatio-temporal-scale" title="Spatio-temporal Scale">Struttura spazio-temporale </a></li>&#13;
      <li><a classname="secondary pure-button" href="/education/workflow" title="Workflow">Flusso di lavoro</a></li>&#13;
      <li><a classname="secondary pure-button" href="/education/snowpack-stability" title="Snowpack stability">Stabilià del manto nevoso</a></li>&#13;
      <li><a classname="secondary pure-button" href="/education/frequency" title="Frequency">Distribuzione della frequenza della stabilità del manto </a></li>&#13;
      <li><a classname="secondary pure-button" href="/education/handbook" title="Handbook">Manuale</a></li>&#13;
    </ul>
</div>&#13;
</section>
</div>
