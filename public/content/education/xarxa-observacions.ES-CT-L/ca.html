<h1>Xarxa d'observacions</h1>

<section class="section-centered">
  <div class="panel">
    <h2>Comunitat FLOC</h2>
    <p>
      FLOC és una aplicació d’observacions de neu i allaus disponible en Android i també en iOS creada per l’Associació Atesmaps.
      Es tracta d’un projecte col·laboratiu, on l’usuari és el creador de la informació gràcies a les observacions que fa quan
      va a la muntanya durant l’hivern. L’objectiu d’aquesta eina és compartir coneixement entre usuaris i crear una base de
      dades de condicions actuals que sigui útil per la planificació d’activitats.
    </p>
    <p>
      L’aplicació permet fer 5 tipus d’observacions geolocalitzades on s’hi poden incloure imatges. Aquesta funciona tant online
      com offline. En cas de no disposar de cobertura, es pot introduir la informació geolocalitzada i aquesta es penjarà
      automàticament al servidor quan se’n disposi.
    </p>
    <p><strong>Els 5 formularis disponibles a l’aplicació són els següents:</strong></p>
    <ul>
      <li><strong>Observació ràpida:</strong> de caràcter bàsic, on es detalla el tipus d’activitat de muntanya realitzada, les condicions del temps i de la neu trobades i els indicis d’inestabilitat observats.</li>
      <li><strong>Observació meteorològica:</strong> inclou informació sobre l’estat del cel, tipus i intensitat de precipitació, temperatura, vent, quantitat de neu recent acumulada en les últimes 24 h, etc.</li>
      <li><strong>Observació d’allau:</strong> s’introdueixen les característiques i la localització d’una o diverses allaus.</li>
      <li><strong>Observació de mantell:</strong> característiques del mantell de neu observat (vessant, altura, tipus de neu en superfície, etc.) amb opció a detallar resultats de tests d’estabilitat.</li>
      <li><strong>Observació d’accident:</strong> permet reportar directament a la comissió d’accidents de l’ACNA i alimentar la base de dades d’accidents.</li>
    </ul>
    <p>
      Des de la temporada 2025/2026, el Centre de Lauegi impulsa l’ús col·lectiu d’aquesta aplicació per recollir dades de neu i
      allaus en territori aranès i zones d’influència (radi de 10 km a partir dels límits de la Val d’Aran). Aquesta informació és útil
      per l’elaboració dels butlletins de perill d’allaus, és consultable al mapa d’observacions d’aquesta web i també fomenta l’educació de la comunitat en aquest àmbit. Les dades també es poden consultar a través de la mateixa App.
    </p>
    <p>
      Per tal de recollir el màxim d’informació possible de les condicions i l’estabilitat del mantell nival a la Val d’Aran al
      llarg de l’hivern, us animem a formar part de la comunitat FLOC!
    </p>
    <div style="text-align: center;">
      <p><strong>Descarrega’t l’App</strong></p>
      <div style="display: flex; justify-content: center; gap: 0.5rem; flex-wrap: wrap;">
        <a href="https://play.google.com/store/apps/details?id=com.atesmapsapp" rel="noreferrer" target="_blank">
          <img src="/content_files/google-play-badge.webp" alt="Google Play" style="height: 48px;" />
        </a>
        <a href="https://apps.apple.com/es/app/floc/id6444729278" rel="noreferrer" target="_blank">
          <img src="/content_files/apple-badge.svg" alt="Apple App Store" style="height: 48px;" />
        </a>
      </div>
    </div>
  </div>
</section>

<section class="section-centered">
  <div class="panel">
    <h3>Exemple d’una observació ràpida a FLOC</h3>
    <div style="display: grid; gap: 1rem; grid-template-columns: repeat(auto-fit, minmax(220px, 1fr));">
      <img src="/content_files/menu-floc.webp" alt="Menú FLOC" style="width: 100%;" loading="lazy" />
      <img src="/content_files/obsfloc01.webp" alt="Observació FLOC" style="width: 100%;" loading="lazy" />
      <img src="/content_files/obsfloc02.webp" alt="Detall observació FLOC" style="width: 100%;" loading="lazy" />
    </div>
  </div>
</section>

<section class="section-centered">
  <div class="panel">
    <h2>Comunitat ObsLauegi</h2>
    <p>
      ObsLauegi és una xarxa informal d’intercanvi d’observacions d'allaus, condicions de neu i temps atmosfèric a la Val
      d’Aran i sectors d’influència. L’integren professionals i usuaris recreatius de la neu que comparteixen de forma activa
      les seves observacions.
    </p>
    <p>
      El canal prioritari on es registren i s’envien les observacions és l’app de FLOC. Per informacions més complexes i delicades,
      que no puguin ser transmeses mitjançant FLOC o bé informacions complementàries a les observacions de FLOC, existeix un grup
      de whatsapp. Des del Centre de Lauegi compartim en aquest grup els nostres anàlisis, perfils, posts al blog, esdeveniments
      i informacions d’altres llocs rellevants. És un canal on es poden fer preguntes i generar debat perquè se’n beneficiïn tots
      els participants.
    </p>
    <p>
      A través d’aquest <a href="https://forms.gle/a5dGFqwnwv8kVCyw6" target="_blank" rel="noreferrer">FORMULARI</a> pots fer la
      teva sol·licitud per entrar al grup, sempre hi quan et comprometis a seguir el codi de participació establert.
    </p>
  </div>
</section>

<section class="section-centered">
  <div class="panel">
    <h2>Estacions nivometeorològiques</h2>
    <p>
      El Conselh Generau d’Aran compta amb 3 estacions completes de muntanya (Comalada a 2070 m, Cap del Port a 2250 m i Colomèrs a 2550 m), a les que se li sumen 3 estacions més de muntanya (Sasseuva a 2228 m, Bonaigua a 2266 m  i Estanh Redon a 2247 m) i una estació de vall (Vielha-Elipòrt a 1027 m) del Servei Meteorològic de Catalunya. També es disposa de l’estació del Cap de Vaquèira a 2447 m de l’Agència Estatal de Meteorologia.
    </p>
    <p>
      Aquestes estacions registren dades a temps real i de forma continuada al llarg de l’any i disposen, en general, dels següents aparells: pluviòmetre, anemòmetre, sensor de radiació solar, higròmetre, termòmetre, sensor de gruix de neu i sensor de temperatura de la neu. Totes aquestes dades són públiques i consultables a la web del Centre de Lauegi i a la web del Meteocat (només les pròpies).
    </p>
    <p>
      Paral·lelament, les dades de les estacions de Comalada, Sasseuva i Colomèrs s’utilitzen per fer córrer el model Snowpack i aconseguir simulacions del mantell de neu en pla i en les 4 orientacions virtuals (N, E, S i W) tant en nowcast (a partir de les dades mesurades per les estacions) com en forecast (a partir de dades de models meteorològics pels punts de les estacions).
    </p>
  </div>
</section>
