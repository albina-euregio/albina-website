<h1>Xarxa d'observacions</h1>

<section class="section-centered">
  <div class="panel">
    <h2>Comunitat FLOC</h2>
    <p>
      FLOC ei ua aplicacion d’observacions de nhèu e lauegi disponibles en Android e tanben en iOS, creada pera Associacion
      Atesmaps. Se tracte d’un projècte colaboratiu, a on er usatgèr ei eth creador dera informacion gràcies as observacions que
      hè quan va tara montanha pendent er iuèrn. Er objectiu d’aguest estrument ei compartir coneishença entre usatgèrs e crear ua
      basa de donades de condicions actuaus que sigue utila pera planificacion des activitats.
    </p>
    <p>
      Era aplicacion permet hèr 5 tipe d’observacions geolocalitzades a on s’i pòden includir imatges. Aguesta foncione tant
      online coma offline. Sense cobertura, se pòt introdusir era informacion geolocalitzada e aguesta se penjarà automaticaments
      ath servidor quan se dispause de cobertura.
    </p>
    <p><strong>Es 5 formularis disponibles ena aplicacion son es següents:</strong></p>
    <ul>
      <li><strong>Observacion rapida:</strong> de caractèr basic, a on se detalhe eth tipe d'activitat de montanha realizada, es condicions deth temps e dera nhèu trobada e es indicis d'inestabilitat observada.</li>
      <li><strong>Observacion meteorologica:</strong> aciu se pòt includir informacion sus er estat deth cèu, eth tipe e era intensitat de precipitacion, temperatura, vent, quantitat de nhèu recenta acumulada enes darrères 24 ores, etc.</li>
      <li><strong>Observacion de lauegi:</strong> s'introdusissen es caracteristiques e era localizacion d'un o diuèrsi lauegi.</li>
      <li><strong>Observacion deth celh de nhèu:</strong> s'indiquen es caracteristiques deth celh de nhèu observada damb opcion a detalhar resultats des diuèrsi tèsts d'estabilitat.</li>
      <li><strong>Observacion d'accident:</strong> permet reportar dirèctaments ara comission d'accidents d’ACNA e alimentar era basa de donades d'accidents.</li>
    </ul>
    <p>
      Dempús dera sason 2025/2026, eth Centre de Lauegi impulse er usatge collectiu d’aguesta aplicacion entà recuélher donades de
      nhèu e lauegi en territòri aranés e zònes d’influéncia (radi de 10 Km a compdar des limits dera Val d’Aran). Aguesta informacion ei
      utila pera elaboracion des bulletins de perilh de lauegi, ei consultable ath mapa d’observacions d’aguesta web e tanben
      fomente era educacion dera comunitat en aguest sector. Es donades tanben se pòden consultar a trauès dera madeisha App.
    </p>
    <p>
      Entà recuélher eth màxim d’informacion possibla des condicions e era estabilitat deth celh de nhèu dera Val d’Aran ath long der
      iuèrn, vos animam a formar part dera comunitat FLOC!
    </p>
    <div style="text-align: center;">
      <p><strong>Descarrgar-te era App</strong></p>
      <div style="display: flex; justify-content: center; gap: 0.5rem; flex-wrap: wrap;">
        <a href="https://play.google.com/store/apps/details?id=com.atesmapsapp" rel="noreferrer" target="_blank">
          <img src="/content_files/google-play-badge.png" alt="Google Play" style="height: 48px;" />
        </a>
        <a href="https://apps.apple.com/es/app/floc/id6444729278" rel="noreferrer" target="_blank">
          <img src="/content_files/apple-badge.svg" alt="Apple App Store" style="height: 48px;" />
        </a>
      </div>
    </div>
  </div>
</section>

<section class="section-centered">
  <div class="panel">
    <h3>Exemple d’ua observacion rapida en FLOC</h3>
    <div style="display: grid; gap: 1rem; grid-template-columns: repeat(auto-fit, minmax(220px, 1fr));">
      <img src="/content_files/menu-floc.jpg" alt="Menú FLOC" style="width: 100%;" loading="lazy" />
      <img src="/content_files/obsfloc01.jpg" alt="Observacion FLOC" style="width: 100%;" loading="lazy" />
      <img src="/content_files/obsfloc_02.jpg" alt="Detall observacion FLOC" style="width: 100%;" loading="lazy" />
    </div>
  </div>
</section>

<section class="section-centered">
  <div class="panel">
    <h2>Comunitat ObsLauegi</h2>
    <p>
      ObsLauegi ei un hilat informau d’escambi d’observacions de lauegi, condicions de nhèu e temps atmosfèric ena Val d’Aran e
      sectors d’influéncia. L’intègren professionaus e usatgèrs recreatius dera nhèu que compartissen de forma activa es sues
      observacions.
    </p>
    <p>
      Eth canau prioritari a on s'enregistren e s’envien es observacions ei era app de FLOC. Per informacions mès complèxes e delicades,
      que non pogatz èster transmetudes mejançant FLOC o plan informacions complementàries as observacions de FLOC, existís un grop de
      whatsapp. Dempús deth Centre de Lauegi compartim en aguest grop es nòstes analisis, perfils, articles en blòg, eveniments e
      informacions d’auti lòcs considerables. Ei un canau a on se pòden hèr qüestions e generar debat pr'amor que se’n beneficien toti es participaires.
    </p>
    <p>
      A trauès d’aguest <a href="https://forms.gle/a5dGFqwnwv8kVCyw6" target="_blank" rel="noreferrer">FORMULARI</a> se pòt hèr
      era sollicitud entà entrar ath grop, damb eth compromís de seguir eth còdi de participacion.
    </p>
  </div>
</section>

<section class="section-centered">
  <div class="panel">
    <h2>Estacions nivometeorologiques</h2>
    <p>
      Eth Conselh Generau d’Aran compde damb 3 estacions complètes de montanha (Comalada a 2070 m, Cap deth Pòrt a 2250 m e
      Colomèrs a 2550 m), as que se li somen 3 estacions mès de montanha (Sasseuva a 2228 m, Bonaigua a 2266 m e Estanh Redon a
      2247 m) e ua estacion de val (Vielha-Elipòrt a 1027 m) deth Servei Meteorològic de Catalunya. Tanben se dispòse dera
      estacion deth Cap de Vaquèira a 2447 m dera Agencia Estatal de Meteorología.
    </p>
    <p>
      Aguestes estacions registren donades a temps reau e de forma contunhada ath long der an e dispòsen, en generau, des següents
      aparelhs: pluviòmetre, anemòmetre, sensor de radiació solar, igròmetre, termomètre, sensor de celh de nhèu e sensor de
      temperatura dera nhèu. Totes aguestes donades son publiques e consultables ena web deth Centre de Lauegi e deth Meteocat
      (solament es pròpries).
    </p>
    <p>
      Parallèlaments, es donades des estacions de Comalada, Sasseuva e Colomèrs s’utilizen entà hèr a córrer eth modèu Snowpack e
      arténher simulacions deth celh de nhèu en terreny plan e enes 4 orientacions virtuaus (N, E, S e W) tant en nowcast coma en
      forecast.
    </p>
  </div>
</section>
