<div>
<h1>Problemi valanghivi</h1>

<section class="section-padding"><header class="section-centered"><ul class="list-inline list-buttongroup-dense">
<li><a href="#new_snow" title="Neve fresca" class="secondary pure-button" data-scroll="">Neve fresca</a></li>
      <li><a href="#wind_slab" title="Wind slab " class="secondary pure-button" data-scroll>Lastroni da vento</a></li>
      <li><a href="#persistent_weak_layers" title="Persistent weak layers" class="secondary pure-button" data-scroll>Strati deboli persistenti</a></li>
      <li><a href="#wet_snow" title="Neve bagnata" class="secondary pure-button" data-scroll="">Neve bagnata</a></li>
      <li><a href="#gliding_snow" title="Neve slittante (Valanghe di slittamento)" class="secondary pure-button" data-scroll="">Neve slittante (Valanghe di slittamento)</a></li>
    </ul></header></section><section class="section-centered"><div class="panel">
    <p>Sembra molto facile: Ogni giorno riconosciamo le persone che abbiamo incontrato già una volta. Le riconosciamo senza pensare, in un attimo solo e di solito le identifichiamo correttamente. Le persone che abbiamo memorizzato bene, possono essere riconosciute anche da caratteristiche meno grossolane, come la silhouette, l'andatura o la voce. Possiamo anche usare questa capacità di riconoscere situazioni simili quando prendiamo decisioni su terreni esposti al pericolo valanghe. I cinque problemi tipici valanghivi sono stati definiti con questo obiettivo in mente. Descrivono le situazioni tipiche, come occorrono nel terreno e come possono aiutare sia gli previsori valanghe che gli appassionati di sport invernali nella valutazione del pericolo valanghe. I problemi tipici valanghivi completano la descrizione del grado di pericolo e dei luoghi di pericolo (esposizione e quota) e rappresentano la terza parte della piramide informativa. Le seguenti definizioni contengono una descrizione del problema, compresi i tipi di valanghe previsti, la distribuzione spaziale caratteristica e la posizione degli strati deboli all'interno del manto nevoso. Inoltre, vengono discussi il meccanismo di distacco, la durata tipica del pericolo e i consigli finali sui movimenti nel terreno. Gli appassionati di sport invernali che si spostano in zone a rischio di valanghe sono al centro dell'attenzione. Inoltre, la descrizione dei problemi tipici valanghivi può essere utile anche per le commissioni valanghe.</p>
  </div>
</section><section class="section-centered"><div id="new_snow" class="panel field border">
    <div class="panel-image"><img src="/content_files/schnee_neuschnee_0-1920.webp" title="New snow" alt="New snow"></div>

    <div class="panel-header">
      <h2>Neve fresca</h2>
    </div>

    <h6>Cosa?</h6>
    <h5 class="normal">Caratteristiche</h5>
    <p>Il problema è legato alle nevicate in atto o più recenti. Il sovraccarico prodotto dalla neve fresca sul manto nevoso esistente è il fattore cruciale del problema neve fresca. Quanto sarà critico il sovraccarico dipenderà da diversi fattori quali la temperatura o le caratteristiche della vecchia superficie del manto nevoso.</p>
    <h5 class="normal">Tipi di valanghe attese</h5>
    <ul>
<li>Valanghe di neve a lastroni asciutti</li>
      <li>Valanghe di neve a debole coesione asciutta</li>
      <li>Valanghe spontanee e provocate</li>
    </ul>
<h6>Dove?</h6>
    <h5 class="normal">Distribuzione spaziale</h5>
    <p>Generalmente distribuzione diffusa e, spesso, su tutte le esposizioni.</p>
    <h5 class="normal">Posizione dello strato debole nel manto nevoso</h5>
    <p>Di norma al passaggio con la vecchia superficie del manto nevoso, ma talvolta all’interno degli strati della neve fresca e più raramente anche più in profondità nel manto nevoso vecchio.</p>

    <h6>Perché?</h6>
    <h5 class="normal">Caratteristiche del distacco</h5>
    <p>Valanghe a lastroni asciutti:<br>Sovraccarico della nuova nevicata su un strato debole preesistente o di recente formazione<br>Valanghe di neve a debole coesione asciutta:<br>Mancanza di coesione tra le particelle di precipitazione recenti</p>

    <h6>Quando?</h6>
    <h5 class="normal">Durata</h5>
    <p>Tipicamente durante la nevicata e sino ad alcuni giorni dopo</p>

    <h6>Come gestire?</h6>
    <h5 class="normal">Identificazione del problema sul terreno</h5>
    <p>La situazione tipica è facilmente riconoscibile. Osservate i quantitativi di neve fresca e l’attività valanghiva recente. Fate attenzione ai cambiamenti minimali delle condizioni meteorologiche (es: il cambiamento dell’umidità dell’aria) che influenzano le condizioni della neve fresca.</p>
    <h5 class="normal">Indicazioni per l’utenza</h5>
    <p>Valanghe a lastroni asciutti:<br>Attendete che il manto nevoso si stabilizzi<br>Valanghe di neve a debole coesione asciutta:<br>Il pericolo di caduta è più importante del pericolo di seppellimento. Valutate le conseguenze sui pendii ripidi.</p>
  </div>

  <div id="wind_slab" class="panel field border">
    <div class="panel-image"><img src="/content_files/schnee_triebschnee_2-1920.webp" title="Wind slab" alt="Wind slab"></div>

    <div class="panel-header">
      <h2>Lastroni da vento</h2>
    </div>

    <h6>Cosa?</h6>
    <h5 class="normal">Caratteristiche</h5>
    <p>I lastroni da vento si formano quando la neve a debole coesione degli strati superficiali del manto (neve fresca o vecchia) è trasportata e depositata dal vento.</p>
    <h5 class="normal">Tipi di valanghe attese</h5>
    <ul>
<li>Valanghe di neve a lastroni asciutti</li>
      <li>Valanghe spontanee e provocate</li>
    </ul>
<h6>Dove?</h6>
    <h5 class="normal">Distribuzione spaziale</h5>
    <p>Altamente variabile ma tipicamente sul lato sottovento di canali, conche, in prossimità dei principali cambi di pendenza, sotto alle creste o in altri settori riparati dal vento. E’ più comune al di sopra del limite del bosco.</p>
    <h5 class="normal">Posizione dello strato debole nel manto nevoso</h5>
    <p>Di norma al passaggio con la vecchia superficie della neve o entro lo strato di neve ventata (stratificazione per variazioni della velocità del vento durante la tempesta), ma più raramente anche più in profondità nel manto nevoso vecchio.</p>

    <h6>Perché?</h6>
    <h5 class="normal">Caratteristiche del distacco</h5>
    <p>La neve ventata determina un sovraccarico su uno strato debole e origina una struttura a lastroni che è particolarmente propensa alla propagazione della frattura.</p>

    <h6>Quando?</h6>
    <h5 class="normal">Durata</h5>
    <p>ll problema dei lastroni da vento può evolvere molto rapidamente. La situazione si protrae tipicamente durante l'episodio di trasporto eolico e tende a stabilizzarsi entro pochi giorni dopo l’evento tempestoso.</p>

    <h6>Come gestire?</h6>
    <h5 class="normal">Identificazione del problema sul terreno</h5>
    <p>Se non sepolto da una nuova nevicata, il problema dei lastroni da vento può essere riconosciuto grazie all'addestramento e con buona visibilità. Valutare le forme eoliche e identificare gli accumuli di neve ventata. Indizi tipici: accumuli di neve ventata, attività valanghiva recente e, talvolta, formazione di crepe o di “whumpfs”. Tuttavia, è spesso difficile definire l'età degli accumuli da vento e la presenza di forme eoliche non implica necessariamente la presenza del problema (ad esempio, in assenza di uno strato debole).</p>
    <h5 class="normal">Indicazioni per l’utenza</h5>
    <p>Evitate gli accumuli da vento su terreno ripido, in particolare nelle aree ove il manto nevoso cambia spessore da sottile a spesso o da duro a soffice.</p>
  </div>

  <div id="persistent_weak_layers" class="panel field border">
    <div class="panel-image"><img src="/content_files/schnee_altschnee_3-1920.webp" title="Persistent weak layers" alt="Persistent weak layers"></div>

    <div class="panel-header">
      <h2>Strati deboli persistenti</h2>
    </div>

    <h6>Cosa?</h6>
    <h5 class="normal">Caratteristiche</h5>
    <p>Il problema è legato alla presenza di strati deboli entro il manto nevoso vecchio. Questi strati deboli persistenti comprendono, tipicamente, la brina di superficie sepolta, la brina di profondità o i cristalli sfaccettati.</p>
    <h5 class="normal">Tipi di valanghe attese</h5>
    <ul>
<li>Valanghe di neve a lastroni asciutti</li>
      <li>Principalmente valanghe provocate; le valanghe spontanee sono rare, principalmente in combinazione con alter situazioni tipiche</li>
    </ul>
<h6>Dove?</h6>
    <h5 class="normal">Distribuzione spaziale</h5>
    <p>Il problema può essere esteso o particolarmente circoscritto. Può essere presente a tutte le esposizioni, ma è più frequente sui versanti in ombra e riparati dal vento.</p>
    <h5 class="normal">Posizione dello strato debole nel manto nevoso</h5>
    <p>Ovunque entro il manto nevoso, spesso in profondità. Comunque, quando è in profondità il distacco provocato diventa progressivamente più difficile.</p>

    <h6>Perché?</h6>
    <h5 class="normal">Caratteristiche del distacco</h5>
    <p>Il distacco della valanga avviene quando il sovraccarico supera la resistenza dello strato debole.</p>

    <h6>Quando?</h6>
    <h5 class="normal">Durata</h5>
    <p>La strato debole può persistere da settimane a mesi; eventualmente anche per la maggior parte della stagione.</p>

    <h6>Come gestire?</h6>
    <h5 class="normal">Identificazione del problema sul terreno</h5>
    <p>Gli strati deboli persistenti sono molto difficili da riconoscere. Segnali d’instabilità come i “whumps” sono tipici ma non sono necessariamente presenti. I test di stabilità possono aiutare a scoprire tali strati deboli persistenti. Informazioni sulla storia del manto nevoso sono critiche ed è importante fare riferimento al bollettino neve e valanghe pubblicato. La propagazione della frattura su lunghe distanze è comune ed il distacco a distanza è possibile.</p>
    <h5 class="normal">Indicazioni per l’utenza</h5>
    <p>Muovetevi in maniera conservativa ed evitate i pendii più ampi e ripidi. Valutate nell’area l’evoluzione meteorologica e dei processi nel manto nevoso. Siate particolarmente cauti in aree con un manto nevoso sottile o nelle transizioni da manto nevoso sottile a spesso. Questa situazione tipica è responsabile della maggior parte degli incidenti in valanga per l’utenza sportiva-ricreativa.</p>
  </div>

  <div id="wet_snow" class="panel field border">
    <div class="panel-image"><img src="/content_files/schnee_nassschnee_0-1920.webp" title="Wet snow" alt="Wet snow"></div>

    <div class="panel-header">
      <h2>Neve bagnata</h2>
    </div>

    <h6>Cosa?</h6>
    <h5 class="normal">Caratteristiche</h5>
    <p>Il problema è legato all’indebolimento del manto nevoso per la presenza di acqua liquida. L’acqua s’infiltra nel manto nevoso per fusione o per pioggia.</p>
    <h5 class="normal">Tipi di valanghe attese</h5>
    <ul>
<li>Valanghe a lastroni di neve bagnata</li>
      <li>Valanghe di neve a debole coesione bagnata</li>
      <li>Principalmente valanghe spontanee</li>
    </ul>
<h6>Dove?</h6>
    <h5 class="normal">Distribuzione spaziale</h5>
    <p>Quando il sole è la causa principale, la distribuzione spaziale del problema è principalmente dipendente dall’esposizione e quota. Tutte le esposizioni sono interessante nel caso in cui ci sia pioggia sul manto nevoso.</p>
    <h5 class="normal">Posizione dello strato debole nel manto nevoso</h5>
    <p>Ovunque nel manto nevoso.</p>

    <h6>Perché?</h6>
    <h5 class="normal">Caratteristiche del distacco</h5>
    <p>Valanghe a lastroni di neve bagnata:<br>Indebolimento di strati deboli preesistenti entro il manto nevoso o per ristagno d’acqua all’interfaccia tra gli strati<br>Con pioggia, aumenta anche il sovraccarico sugli strati deboli<br>Valanghe di neve a debole coesione bagnata:<br>Perdita di coesione tra i cristalli di neve</p>

    <h6>Quando?</h6>
    <h5 class="normal">Durata</h5>
    <p>Da ore a giorni<br>È possibile una rapida perdita della stabilità<br>Situazione particolarmente critica se l’acqua s’infiltra, per la prima volta, in profondità nel manto nevoso quando quest’ultimo si è riscaldato a 0 °C.<br>Valanghe spontanee possono essere più probabili in certe ore del giorno, in particolare nel pomeriggio (tranne che la pioggia sia il fattore dominante).</p>

    <h6>Come gestire?</h6>
    <h5 class="normal">Identificazione del problema sul terreno</h5>
    <p>Il problema della neve bagnata è di norma facilmente individuabile. L’inizio della pioggia, la formazione di pallottole e chiocciole di neve e piccole valanghe a lastroni bagnati o valanghe di neve bagnata a debole coesione sono spesso i precursori di un ciclo di valanghe spontanee a lastroni di neve bagnata. Un elevato sprofondamento dello scarpone è un altro segnale di progressive inumidimento del manto nevoso.</p>
    <h5 class="normal">Indicazioni per l’utenza</h5>
    <p>In presenza di croste da sole, le condizioni dopo una notte fredda con cielo sereno sono di norma favorevoli al mattino per rigelo. Dopo una notte calda con cielo coperto il problema spesso esiste sin dal mattino. Normalmente la pioggia su neve fresca crea questo tipo di problema quasi immediatamente. Sono importanti una buona tempistica e pianificazione del percorso. Valutate le zone di scorrimento delle valanghe.</p>
  </div>

  <div id="gliding_snow" class="panel field border">
    <div class="panel-image"><img src="/content_files/schnee_gleitschnee_0-1920.webp" title="Gliding snow" alt="Gliding snow"></div>

    <div class="panel-header">
      <h2>Valanghe di slittamento</h2>
    </div>

    <h6>Cosa?</h6>
    <h5 class="normal">Caratteristiche</h5>
    <p>L’intero manto nevoso slitta sul terreno, tipicamente su un terreno liscio come pendii erbosi o con aree di rocce lisce. Una forte attività di valanghe di slittamento è tipicamente connessa ad un manto nevoso spesso con pochi strati oppure senza. Le valanghe di slittamento possono avvenire sia con un manto nevoso freddo ed asciutto sia con un manto nevoso caldo e bagnato, isotermico. Il distacco di una valanga di slittamento è difficile da prevedere, anche se le crepe si aprono, di solito, prima del distacco.</p>
    <h5 class="normal">Tipi di valanghe attese</h5>
    <ul>
<li>Valanghe di slittamento; manto nevoso freddo ed asciutto o a 0°C isotermico e bagnato.</li>
      <li>Qualsiasi distacco di valanga è di solito spontaneo. Il distacco provocato dall’uomo o con altri mezzi è improbabile</li>
    </ul>
<h6>Dove?</h6>
    <h5 class="normal">Distribuzione spaziale</h5>
    <p>Predominante su terreno liscio su qualsiasi esposizione, ma spesso sui versanti esposti ai quadranti meridionali.</p>
    <h5 class="normal">Posizione dello strato debole nel manto nevoso</h5>
    <p>All’interfaccia tra terreno ed il sovrastante manto nevoso</p>

    <h6>Perché?</h6>
    <h5 class="normal">Caratteristiche del distacco</h5>
    <p>Le valanghe di slittamento sono causate da una perdita di attritosu uno strato saturo d'acqua all’interfaccia manto nevoso-terreno.</p>

    <h6>Quando?</h6>
    <h5 class="normal">Durata</h5>
    <p>Da giorni a mesi; possibilmente durante l’intera stagione invernale. Il distacco può avvenire a qualsiasi ora del giorno. In primavera, le valanghe di slittamento avvengono principalmente nella seconda parte avanzata della giornata.</p>

    <h6>Come gestire?</h6>
    <h5 class="normal">Identificazione del problema sul terreno</h5>
    <p>Il problema può spesso essere individuato con la presenza di crepe di slittamento, comunque, la presenza di crepe di slittamento non indica l’imminenza di valanghe, esse sono praticamente impossibili da prevedere. Il distacco delle valanghe senza la pre-esistenza di crepe è anche comune.</p>
    <h5 class="normal">Indicazioni per l’utenza</h5>
    <p>Evitate le aree in prossimità delle crepe da slittamento.</p>
  </div>
</section><section classname="section-centered section-context"><div classname="panel">
    <h2 classname="subheader">Formazione &amp; Prevenzione</h2>

    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del Pericolo</a></li>
      <li><a classname="secondary pure-button" href="/education/matrix" title="EAWS Matrix">Matrice EAWS</a></li>
      <li><a classname="secondary pure-button" href="/education/avalanche-sizes" title="Avalanche Sizes">Dimensione Valanghe</a></li>
      <li><a classname="secondary pure-button" href="/education/danger-patterns" title="Danger Patterns">Situazioni Tipo</a></li>
      <li><a classname="secondary pure-button" href="/education/handbook" title="Handbook">Manuale</a></li>
    </ul>
</div>
</section>
</div>
