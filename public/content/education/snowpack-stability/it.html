<div>
<h1>Stabilità del manto nevoso</h1>

<section class="section-centered"><div class="panel">
    <p>La stabilità del manto nevoso, insieme alla <a href="/education/frequency">distribuzione della frequenza della stabilità del manto nevoso</a> e alla <a href="/education/avalanche-sizes">dimensione delle valanghe</a>è uno dei fattori chiave nella valutazione del <a href="/education/danger-scale">grado di pericolo valanghe</a> utilizzando la <a href="/education/matrix">Matrice EAWS</a>. In seguito all'Assemblea generale dell'EAWS tenutasi a Davos nel giugno 2022, tutte e tre le variabili sono state definite e corroborate da esempi utilizzati nella pratica.  Definizioni, commenti, esempi e informazioni più approfondite per la variabile stabilità del manto nevoso si trovano nelle sezioni seguenti o su <a href="www.avalananches.org/standards/">avalanches.org</a>.</p>

    <h6>Definizione</h6>
    <p>La stabilità del manto nevoso è una proprietà locale del manto nevoso che descrive la propensione a generare valanghe di un pendio innevato  <a href="https://agupubs.onlinelibrary.wiley.com/doi/full/10.1029/2018GL078069">(Reuter and Schweizer, 2018)</a>. La stabilità del manto nevoso è descritta utilizzando quattro classi: <i>molto scarsa</i>, <i>scarsa</i>, <i>discreta</i>, &#13;
      e <i>buona</i>.</p>

    <h6>Commenti</h6>

    <p>A seconda del tipo di valanga, la stabilità del manto nevoso è descritta da: </p>

    <ul>
<li>Innesco della frattura, propagazione della frattura e supporto tensivo del lastrone (valanga a lastroni) <a href="https://agupubs.onlinelibrary.wiley.com/doi/full/10.1029/2018GL078069">(Reuter and Schweizer, 2018)</a>
</li>
      <li>Perdita di resistenza / dei legami (valanga di neve a debole coesione) (e.g., McClung and Schaerer, 2006).</li>
      <li>Perdita dell'attrito basale e del supporto tensivo del lastrone, eventualmente anche della resistenza alla compressione (valanga di slittamento)  <a href="https://agupubs.onlinelibrary.wiley.com/doi/full/10.1029/2012GL052479">(p.es. Bartelt et al., 2012)</a>
</li>
    </ul>
<p>La stabilità del manto nevoso è inversamente correlata alla probabilità di distacco della valanga. La stabilità del manto nevoso descrive il cedimento del manto nevoso in presenza di un determinato fattore scatenante <a href="https://link.springer.com/article/10.1007/s11069-017-3070-5">(Statham et al., 2018)</a>, come per esempio una persona che scia lungo un pendio. Tabella 1 fornisce le classi di stabilità e tipo di innesco tipicamente associato a queste classi.</p>

    <p class="small" style="text-align: center">Tabella 1: classi di stabilità e tipo di innesco tipicamente associato a queste classi.</p>

    <div class="table-container">
      <table class="pure-table pure-table-striped full-width">
<thead><tr>
<th>Classi di stabilità</th>
            <th>Quanto è facile innescare una valanga?</th>
          </tr></thead>
<tbody>
<tr>
<td>Molto scarsa</td>
            <td>Spontanee o innescate con estrema facilità</td>
          </tr>
<tr>
<td>Scarsa</td>
            <td>Facili da innescare (p.es., un singolo sciatore)</td>
          </tr>
<tr>
<td>Discreta</td>
            <td>Difficili da innescare (p.es., tramite esplosivo)</td>
          </tr>
<tr>
<td>buona</td>
            <td>Condizioni di stabilità</td>
          </tr>
</tbody>
</table>
</div>

    <p>Il termine locale si può riferire ad un punto in un ordine di grandezza che va da un potenziale luogo di distacco di una valanga o un punto in cui viene effettuato un test di stabilità ad un’area di distacco.</p>

    <p>Tutte le valutazioni sulla stabilità del manto nevoso, basate su osservazioni o modelli, possono riferirsi sia al futuro (previsione) sia al presente (nowcast). Ad esempio, se la stabilità al momento attuale è considerata <i>discreta</i>e il giorno successivo è previsto un apporto di neve fresca, sarà necessario valutare l’evoluzione della stabilità del manto nevoso tenendo in considerazione i nuovi apporti. È probabile che per quell'ora la stabilità sia cambiata e diventata <i>scarsa</i> o addirittura <i>molto scarsa</i>.</p>

    <h6>Relazione tra le classi di stabilità del manto nevoso e i fenomeni o le osservazioni tipiche</h6>

    <p>Le figure da 1 a 3 forniscono una panoramica della relazione tra le classi di stabilità del manto nevoso e i fenomeni o le osservazioni tipiche dipendenti dai tre principali tipi di distacco di valanghe.</p>

    <p>La Figura 1 mostra esempi di evidenze o indicatori comuni per le classi di stabilità del manto nevoso, concentrandosi sul distacco di valanghe di lastroni di neve asciutta. Gli esempi più evidenti sono le valanghe spontanee, i segni di instabilità o i classici test di stabilità del manto nevoso, come l'Extended Column Test (ECT) o il Rutschblock Test (RB). Le frecce indicano che l'esistenza di classi di stabilità inferiori è imperativa. Valanghe spontanee sono una chiara indicazione per la classe <i>molto scarsa</i>, mentre un sovraccarico debole e un sovraccarico forte sono considerati approssimativamente equivalenti alla stabilità del manto nevoso <i>scarsa</i> o <i>discreta</i>. Le osservazioni e i risultati dei test di stabilità devono essere considerati puramente indicativi.</p>

    <p>Abbreviazioni nella figura: Extended Column Test (ECT), Rutschblock 
      (RB), blocco intero (eB), rilascio parziale (pR). .
      <a href="https://tc.copernicus.org/articles/15/3293/2021/">*Schweizer et al. (2021)</a>,
      <a href="https://nhess.copernicus.org/articles/20/1941/2020/">**Techel et al. (2020)</a>, +singolo sciatore che non cade, taglio dello sci, ++singolo sciatore che cade, gruppo di sciatori, persona a piedi.</p>

    <table style="width: 100%; border: 0px solid #000; text-align: center"><tbody><tr>
<td><img style="width: 100%" title="Figure 1: Examples for common evidence or indications for dry snowpack stability." alt="Figure 1: Examples for common evidence or indications for dry snowpack stability." data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/ExamplesStabilityClassesDrySnowSlabAvalanches_EN.webp"></td>
        </tr></tbody></table>
<p class="small" style="text-align: center">Figura 1: Esempi di evidenze o indicatori comuni sulla stabilità del manto nevoso asciutto.</p>

    <p>Per quanto riguarda la stabilità della neve bagnata e la stabilità della neve slittante, la separazione tra le classi <i>discreta</i> e <i>scarsa</i>  è spesso difficile. Le valanghe di neve bagnata si staccano molto spesso spontaneamente e sono quindi collegate alla classe <i>molto scarsa</i>.  Le osservazioni spesso forniscono solo una tendenza alla stabilità <i>buona</i> o <i>molto scarsa</i> (Figure 2 and 3).  I test di stabilità in genere funzionano poco in caso di neve bagnata. Se indicano una stabilità <i>molto scarsa</i>, dovrebbero essere presi in considerazione, altrimenti no.</p>

    <table style="width: 100%; border: 0px solid #000; text-align: center"><tbody><tr>
<td><img style="width: 100%" title="Figure 2: Examples for common evidence or indications for wet-snow stability." alt="Figure 2: Examples for common evidence or indications for wet-snow stability." data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/ExamplesStabilityClassesWetSnowAvalanches_EN.webp"></td>
        </tr></tbody></table>
<p class="small" style="text-align: center">Figura 2: Esempi di evidenze o indicatori comuni sulla stabilità del manto nevoso bagnato.</p>

    <p>Figura 2: Esempi di evidenze o indicatori comuni sulla stabilità del manto nevoso bagnato. Se nel manto nevoso non è presente acqua, la formazione di valanghe di neve bagnata non è possibile.</p>

    <table style="width: 100%; border: 0px solid #000; text-align: center"><tbody><tr>
<td><img style="width: 100%" title="Figure 3: Examples for common evidence or indications for glide-snow stability." alt="Figure 3: Examples for common evidence or indications for glide-snow stability." data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/ExamplesStabilityClassesGlideSnowAvalanches_EN.webp"></td>
        </tr></tbody></table>
<p class="small" style="text-align: center">Figura 3: Esempi di evidenze o indicatori comuni sulla stabilità della neve slittante.</p>
    <p>Figura 3: Esempi di evidenze o indicatori comuni sulla stabilità del manto nevoso slittante. La formazione di valanghe di slittamento non è possibile senza la presenza di acqua nell'interfaccia neve-suolo.</p>
  </div>
</section><section classname="section-centered section-context"><div classname="panel">
    <h2 classname="subheader">Formazione &amp; Prevenzione</h2>

    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del Pericolo</a></li>
      <li><a classname="secondary pure-button" href="/education/avalanche-problems" title="Avalanche Problems">Problemi Valanghivi</a></li>
      <li><a classname="secondary pure-button" href="/education/avalanche-sizes" title="Avalanche Sizes">Dimensione Valanghe</a></li>
      <li><a classname="secondary pure-button" href="/education/danger-patterns" title="Danger Patterns">Situazioni Tipo</a></li>
      <li><a classname="secondary pure-button" href="/education/spatio-temporal-scale" title="Spatio-temporal Scale">Struttura spazio-temporale </a></li>
      <li><a classname="secondary pure-button" href="/education/workflow" title="Workflow">Flusso di lavoro</a></li>
      <li><a classname="secondary pure-button" href="/education/snowpack-stability" title="Snowpack stability">Stabilità manto nevoso</a></li>
      <li><a classname="secondary pure-button" href="/education/frequency" title="Frequency">Distribuzione della frequenza della stabilità del manto nevoso</a></li>
      <li><a classname="secondary pure-button" href="/education/handbook" title="Handbook">Manuale</a></li>
    </ul>
</div>
</section>
</div>
