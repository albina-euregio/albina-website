<div>
<h1>Matrice EAWS</h1>

<section class="section-centered"><div class="panel">
    <p>La Matrice EAWS è uno strumento introdotto dai servizi valanghe europei con l'obiettivo di aiutare gli esperti a determinare il <a href="/education/danger-scale">grado di pericolo valanghe</a> in maniera più oggettiva. La Matrice EAWS serve a standardizzare il grado di pericolo valanghe valutato ed emesso dai vari servizi e intende a escludere il più possibile fattori soggettivi nella previsione del pericolo di valanghe.</p>

    <table style="width: 100%; border: 0px solid #000; text-align: center"><tbody><tr>
<td><img style="width: 100%" title="Updated EAWS Matrix for objectively assessing the avalanche danger
                    level (Version 06/2022)." alt="Updated EAWS Matrix for objectively assessing the avalanche danger
                  level (Version 06/2022)." data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/EAWS-Matrix_EN.webp"></td>
        </tr></tbody></table>
<p class="small" style="text-align: center">Figura 1: Matrice EAWS aggiornata per valutare oggettivamente il grado del pericolo valanghe (Versione 06/2022).</p>

    <h2>La matrice EAWS: uno strumento per una valutazione oggettiva del grado di pericolo valanghe in Europa</h2>

    <p>La matrice EAWS viene utilizzata per determinare il <a href="/education/danger-scale">grado di pericolo valanghe</a> in base alla stabilità del manto nevoso, alla frequenza della stabilità del manto nevoso e alle <a href="/education/avalanche-sizes">dimensioni delle valanghe</a>. </p>
    <p>La matrice EAWS è una parte fondamentale del flusso decisionale dei previsori di valanghe in Europa. Il previsore si avvicina alla matrice EAWS con le seguenti considerazioni: in una prima fase valuta la stabilità del manto nevoso, scegliendo una delle classi, cioè molto scarsa, scarsa o discreta e, contemporaneamente, la frequenza della classe con la minore stabilità del manto nevoso (molte, alcune o poche) che meglio descrive il <a href="/education/avalanche-problems">problema valanghivo</a>. In una seconda fase, il previsore valuta la dimensione della valanga più grande prevista e sceglie il campo corrispondente all'interno della tabella di stabilità e frequenza del manto nevoso selezionata. Per una descrizione più dettagliata del processo di valutazione, consultate il EAWS Workflow sulla valutazione del pericolo di valanghe.</p>
    <p> I gradi di pericolo valanghe indicati nell'attuale matrice EAWS sono stati ottenuti attraverso un sondaggio tra numerosi previsori in Europa. Ad essi è stato chiesto di valutare un grado di pericolo per le varie combinazioni di stabilità del manto nevoso, frequenza della stabilità del manto nevoso e dimensioni della valanga. La Figura 1 mostra che alcuni campi della Matrice EAWS contengono due gradi di pericolo proposti. Il grado di pericolo mediano è indicato con il valore assoluto per ogni grado di pericolo (p.es., 1 per <i>1-Debole</i>). Se la distribuzione delle risposte dei previsori era piuttosto eterogenea, viene indicato tra parentesi un secondo valore, che rappresenta l'intervallo interquartile, se questo valore risulta diverso dal grado di pericolo mediano. Quando si applica la matrice EAWS (Figura 1), il previsore deve utilizzare il primo grado di pericolo indicato nella cella. Un grado di pericolo opzionale tra parentesi indica che i previsori potrebbero non essere d'accordo e una tendenza verso un secondo grado di pericolo. Queste celle dovrebbero essere considerate con attenzione e raccogliere feedback per una valutazione futura. Ad esempio, se il previsore ritiene che il problema valanghivo dominante sia meglio descritto dai fattori <i>scarsa </i>stabilità del manto nevoso su <i>molti</i> pendii e si prevedono valanghe fino a <i>dimensione 3</i>, il risultato sarà il grado di pericolo valanghe<i> 4-Forte</i>.</p>
    <p>Se siete interessati a informazioni più dettagliate su come è stata ricavata la matrice EAWS aggiornata, andate a vedere le <a href="https://www.avalanches.org/wp-content/uploads/2022/12/EAWS_matrix_definitions_EN.pdf">spiegazioni documentate </a>presentate alla <a href="https://www.avalanches.org/eaws-general-assembly-davos-06-2022/">Assemblea generale</a> dell'EAWS a Davos nel giugno 2022.</p>
    <p>Se siete interessati a informazioni più dettagliate su come i campi della Matrice EAWS sono stati assegnati con il rispettivo grado di pericolo di valanghe, consultate il <a href="https://www.avalanches.org/wp-content/uploads/2022/12/eaws_matrix_poster_v1.pdf"> poster presentato</a> durante l'Assemblea generale dell'EAWS a Davos nel giugno 2022.</p>
  </div>
</section><section classname="section-centered section-context"><div classname="panel">
    <h2 classname="subheader">Formazione &amp; Prevenzione</h2>

    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del Pericolo</a></li>
      <li><a classname="secondary pure-button" href="/education/avalanche-problems" title="Avalanche Problems">Problemi Valanghivi</a></li>
      <li><a classname="secondary pure-button" href="/education/avalanche-sizes" title="Avalanche Sizes">Dimensione Valanghe</a></li>
      <li><a classname="secondary pure-button" href="/education/danger-patterns" title="Danger Patterns">Situazioni Tipo</a></li>
      <li><a classname="secondary pure-button" href="/education/spatio-temporal-scale" title="Spatio-temporal Scale">Struttura spazio-temporale </a></li>
      <li><a classname="secondary pure-button" href="/education/workflow" title="Workflow">Flusso di lavoro</a></li>
      <li><a classname="secondary pure-button" href="/education/snowpack-stability" title="Snowpack stability">Stabilità manto nevoso</a></li>
      <li><a classname="secondary pure-button" href="/education/frequency" title="Frequency">Distribuzione della frequenza della stabilità del manto nevoso</a></li>
      <li><a classname="secondary pure-button" href="/education/handbook" title="Handbook">Manuale</a></li>
    </ul>
</div>
</section>
</div>
