<!-- title: EAWS Matrix -->

<div>
<section class="section-centered"><div class="panel">
    <p>La matrice EAWS è uno strumento introdotto dai servizi valanghe europei&#13;
      con l'obiettivo di aiutare gli esperti a determinare il grado di&#13;
      <a href="/education/dangerscale">pericolo valanghe </a> in maniera più&#13;
      oggettiva. La matrice EAWS si basa su quanto definito nella scala di&#13;
      pericolo valanghe che è valida in tutta Europa. La matrice EAWS serve a&#13;
      standardizzare il grado di pericolo valanghe valutato ed emesso dai&#13;
      diversi servizi valanghe e mira ad escludere il più possibile influenze&#13;
      soggettive nella previsione del pericolo valanghe. Il previsore determina&#13;
      il grado di pericolo valanghe in base ai seguenti parametri: distribuzione&#13;
      dei luoghi pericolosi, probabilità di distacco valanghe e dimensioni e&#13;
      numero delle valanghe.</p>

    <table style="width: 100%;border: 0px solid #000;text-align: center"><tbody><tr>
<td><img style="width:100%,height:100%" alt="asdf" data-entity-type="file" data-entity-uuid="d397a528-6f80-4ea3-afdf-255ab9ae681d" src="/content_files/matrix_it.png"></td>
        </tr></tbody></table>
<p class="small" style="text-align:center">Figura 1: Matrice per la valutazione oggettiva del grado di pericolo&#13;
      valanghe.</p>

    <h2>La matrice EAWS: Uno strumento per una valutazione oggettiva del grado di&#13;
      pericolo valanghe in Europa.</h2>

    <p>La matrice EAWS è uno strumento introdotto dai servizi valanghe europei&#13;
      per la determinazione dei livelli di&#13;
      <a href="/education/dangerscale">pericolo valanghe </a> e si basa sulle&#13;
      definizioni della scala di pericolo valanghe valida in tutta Europa.</p>
    <p>La matrice EAWS è costruita partendo dai tre parametri principali della&#13;
      scala europea del pericolo valanghe: la probabilità di distacco di&#13;
      valanghe, la distribuzione dei luoghi pericolosi e le dimensioni e il&#13;
      numero di valanghe. La matrice EAWS può essere suddivisa in due parti.&#13;
      Nella parte sinistra della matrice, il grado di pericolo valanghe dipende&#13;
      dalla distribuzione dei luoghi pericolosi, dal carico aggiuntivo&#13;
      necessario per il distacco di valanghe e dalle dimensioni delle valanghe&#13;
      previste. Nella parte destra, i gradi di pericolo sono legati all'attività&#13;
      valanghiva spontanea. Determinante è la combinazione che porta al grado di&#13;
      pericolo più elevato.</p>
    <p>La matrice descrive sull'asse delle y l'estensione dei luoghi pericolosi&#13;
      utilizzando i termini "isolati", "alcuni", "molti" o "molti/maggior&#13;
      parte". Si considera inoltre, se la distribuzione sul territorio delle&#13;
      aree pericolose può ancora essere ben indicata e comunicata nel bollettino&#13;
      previsione valanghe, oppure se le aree pericolose sono così diffuse e&#13;
      frequenti da non poter essere indicate con precisione.</p>
    <p>Sull'asse delle x, la matrice descrive la probabilità di distacco di&#13;
      valanghe. Il distacco artificiale e quello spontaneo sono considerati in&#13;
      due sottomatrici separate. La matrice di sinistra si riferisce alla&#13;
      probabilità di distacco artificiale in seguito a un sovraccarico e viene&#13;
      descritta con l'ausilio di verbi e avverbi. Le classi vanno da&#13;
      "generalmente solo con forte sovraccarico", "soprattutto con forte&#13;
      sovraccarico", "possibile con debole sovraccarico" a "probabile con debole&#13;
      sovraccarico". Con l'ausilio di queste espressioni viene indicato un&#13;
      aumento della probabilità di distacco. Poiché non è nella natura dell'uomo&#13;
      essere in grado di stimare bene le probabilità, la matrice ha come scopo&#13;
      quello di ovviare in parte a questa mancanza, permettendo una stima in&#13;
      base a parametri ben definiti. La parte destra della matrice descrive il&#13;
      distacco spontaneo, cioè naturale, delle valanghe usando come parametri la&#13;
      distribuzione, il numero e la dimensione delle valanghe che ci si può&#13;
      aspettare.</p>
  </div>
</section><section classname="section-centered section-context"><div classname="panel">
    <h2 classname="subheader">Educazione &amp; Prevenzione</h2>

    <ul classname="list-inline list-buttongroup-dense">
<li><a classname="secondary pure-button" href="/education/danger-scale" title="Danger Scale">Scala del Pericolo</a></li>
      <li><a classname="secondary pure-button" href="/education/avalanche-problems" title="Avalanche Problems">Problemi Tipici Valanghivi</a></li>
      <li><a classname="secondary pure-button" href="/education/avalanche-sizes" title="Avalanche Sizes">Dimensione Valanghe</a></li>
      <li><a classname="secondary pure-button" href="/education/danger-patterns" title="Danger Patterns">Situazioni Tipo</a></li>
      <li><a classname="secondary pure-button" href="/education/handbook" title="Handbook">Manuale</a></li>
    </ul>
</div>
</section>
</div>
